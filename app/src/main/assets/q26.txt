উত্তর দুয়ারি ঘরের রাজা দক্ষিণ দুয়ারি তাহার প্রজা। পূর্ব দুয়ারির খাজনা নাই পশ্চিম দুয়ারির মুখে ছাই। 
নিজের বেলায় আটিঁগাটি,পরের বেলায় চিমটি কাটি। 
পুকুরে তে পানি নাই,পাতা কেনো ভাসে যার কথা মনে করি সেই কেনো হাসে ? 
ভাত দেবার মুরোদ নাই, কিল দেবার গোসাঁই।
তেলা মাথায় ঢালো তেল, শুকনো মাথায় ভাঙ্গ বেল। 
নদীর জল ঘোলাও ভালো, জাতের মেয়ে কালোও ভালো ।
একে তে নাচুনী বুড়ি, তার উপর ঢোলের বারি ।
চোরের মার বড় গলা লাফ দিয়ে খায় গাছের কলা ।
“ভাই বড়ো ধন,রক্তের বাঁধন যদি ও পৃথক হয়,নারীর কারন।"
যদি হয় সুজন এক পিড়িতে নয় জন। যদি হয় কুজন নয় পিড়িতে নয় জন।
মেয়ে নষ্ট ঘাটে,ছেলে নষ্ট হাটে।
ছায়া ভালো ছাতার তল,বল ভালো নিজের বল।
যা করিবে বান্দা তা-ই পাইবে। সুই চুরি করিলে কুড়াল হারাইবে।
নিত্যি নিত্যি ফল খাও,বদ্যি বাড়ি নাহি যাও।
ষোলো চাষে মূলা তার অর্দ্ধেক তুলা তার অর্দ্ধেক ধান বিনা চাষে পান ।
শোন রে বাপু চাষার পো সুপারির বাগে মান্দার রো মান্দার পাতা পড়লে গোড়ে ঝট্ পট্ তার ফল বাড়ে ।
উঠান ভরা লাউ শশা না বলে লক্ষ্মীর দশা।
বামুন বাদল বান দক্ষিণা পেলে যান।
বেঙ ডাকে ঘন ঘন শীঘ্র বৃষ্টি হবে জেনো।
আউশ ধান্যের চাষ লাগে তিন মাস।
যদি বর্ষে অঘ্রাণে রাজা যান মাগনে যদি বর্ষে পৌষে কড়ি হয় তুষে যদি বর্ষে মাঘের শেষ ধন্য রাজার পুণ্য দেশ যদি বর্ষে ফাগুনে চিনা কাউ দ্বিগুণে
যদি হয় চৈতে বৃষ্টি তবে হয় ধানের সৃষ্টি ।
চাল ভরা কুমড়া পাতা লক্ষ্মী বলেন আমি তথা।
মধুমাসে প্রথম দিবসে হয় যেই বার রবি শোষে,মঙ্গল বর্ষে,দুর্ভিক্ষ বুধবার ।
চৈত্রেতে থর থর বৈশাখে ঝড় পাথর জ্যৈষ্ঠেতে তারা ফুটে তবে জানহ বর্ষা বটে।
বাঁশ বনে বুনলে আলু আলু হয় গাছ বেড়ালু ।
শুনরে বাপু চাষার বেটা মাটির মধ্যে বেলে যেটা তাতে যদি বুনিস পটোল তাতেই তোর আশা সফল ।
আগে পুঁতে কলা বাগ বাগিচা ফলা শোনরে বলি চাষার পো কলা নারিকেল ক্রম রো নারিকেল বার সুপারি আট এর ঘন তখনি কাট ।
পূর্ণিমা অমায় যে ধরে হাল তার দুঃখ হয় চিরকাল তার বলদের হয় বাত ঘরে তার না থাকে ভাত খনা বল আমার বাণী যে চষে তার হবে হানি
সাত হাতে তিন বিঘতে কলা লাগাবে মায়ে পুতে লাগিয়ে কলা না কাট পাত তাতেই কাপড় তাতেই ভাত
আমে ধান তেঁতুলে বান।
পৌষে গরমি বৈশাখে জাড়া প্রথম আষাঢ়ে ভরবে গাড়া 
খনা বলে শুনে যাও নারিকেল মূলে চিটা দাও গাছ হয় তাজা মোটা শীঘ্র শীঘ্র ধ’রে গোটা
দাতার নারিকেল বখিলের বাঁশ কমে না বাড়ে বার মাস
বার বছরে ফলে তাল যদি না লাগে গরুর লাল
ফাল্গুনে না রুলে ওল শেষে হয় গন্ডগোল
পৌষে গরমি বৈশাখে জাড়া প্রথম আষাঢ়ে ভরবে গাড়া
বলে খনা শুন শুন শরতের শেষে মূলা বুন তামাক গুড়িয়ে মাটি বীজ পুঁতো গুটি গুটি ঘন ঘন পুঁতো না পৌষের অধিক রেখ না
শূন্য কলসী শুক্ না না শুক্ না ডালে ডাকে কা যদি দেখ মাকুন্দ চোপা এক পাও না বাড়াও বাপা খনা বলে এরেও ঠেলি যদি না দেখি সম্মুখে তেলী
ভরা হ’তে শূন্য ভাল যদি ভরতে যায় আগে হ’তে পিছে ভাল যদি ডাকে মায় মরা হ’তে জ্যান্ত ভাল যদি মরতে যাবে বাঁয়ে হ’তে ডাইনে ভাল যদি ফিরে চাবে বাঁধা হ’তে খোলা ভাল মাথা তুলে চাইলে হাসা হ’তে কাঁদা ভাল বামেতে কঁদিলে
মঙ্গলের ঊষা বুধে পা যেথা ইচ্ছা সেখা যা
রবি গুরু মঙ্গলের ঊষা আর সমস্ত ফাসাফুসা
ডাকে পাখী না ছাড়ে বাসা উড়িয়ে বৈসে খাবে হেন আশা ফিরে যায় বাসে না পায় দিশা উড়ে পাখী খায় না তখনি কেন যায় না
দ্বাদশ অঙ্গুলী কাঠি সূর্য্যমন্ডলে দিয়া দিঠি রবি কুড়ি সোমে ষোল পঞ্চদশ মঙ্গলে ভাল বুধ এগার বৃহস্পতি বার শুক্র চৌদ্দ শনি তের হাঁচি জেঠী পড়ে যবে অষ্টগুণ লভ্য হবে
তিথি বার স্ব-নক্ষত্র মাসের যতদিন একত্র করিয়া তারে সাত কর হীন একে শুভ দুয়ে লাভ তিনে শত্রুক্ষয় চতুর্থেতে কার্য্যসিদ্ধি পঞ্চমে সংশয় ষষ্ঠে মৃত্যু শূন্য হ’লে পায় বহু দুঃখ খনা বলে যাত্রায় কভু নহে সুখ
মাস নক্ষত্রে তিথি যুতা তা দিয়ে হয়রে পুতা কৃষ্ণে দশে শুক্লে এগারো ইহা দিয়া নক্ষত্র সারো
খালি ছাগলা বৃষে চাঁদা মিথুনে পুরিয়ে বেদা সিংহে বসু কর কি ব’সে আর সব পুরিয়ে দ্বাদশে
অক্ষয় দ্বিগুণ চৌগুণ মাত্রা নামে মানে করি সমতা তিন দিয়ে হরে আন তাহে মরা বাঁচা জান এক শূন্যে মরে পতি দুই রহিলে মরে যুবতী
বাপ বেটাই চাই তদভাবে সোদর ভাই