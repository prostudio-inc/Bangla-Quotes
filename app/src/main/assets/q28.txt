“সবচেয়ে বড় ঝুঁকি হলো,তুমি কি করছ সেটা না জানা”
“ব্যবসার ক্ষেত্রে ভবিষ্যৎ পরিকল্পনার আগে পেছনের ভুল থেকে শিক্ষা নেয়া বেশি জরুরী”
“আমি সবসময়েই জানতাম,আমি একদিন ধনী হব। জীবনে এক মিনিটের জন্যও এ বিষয়ে সন্দেহ করিনি”
“সততা একটি মহা মূল্যবান গুণ। সস্তা লোকদের কাছ থেকে এটা কখনওই আশা করো না”
“যদি তুমি পৃথিবীর ১% ভাগ্যবানের একজন হও,তবে বাকি ৯৯% এর উন্নতির কথা ভাবা তোমার দায়িত্ব”
“বেশিরভাগ মানুষের স্বভাব হলো,সহজ জিনিসকে জটিল করে ফেলা”
“সাধারণ সফল আর অসাধারণ সফলদের মধ্যে পার্থক্য হলো,অসাধারণ সফলদের ‘না’ বলার ক্ষমতা অসাধারণ”
“তোমার সময়ের নিয়ন্ত্রণ যেন তোমার হাতেই থাকে;আর যতক্ষণ তুমি ‘না’ বলা না শিখছ,ততক্ষণ এটা সম্ভব নয়।  অন্য কাউকে তোমার জীবনের পথ ঠিক করতে দিও না”
“ব্যবসার জগতে তারাই সবচেয়ে বেশি সফল,যারা তাদের সবচেয়ে ভালোলাগার কাজটি করছে”
“আমাকে তোমার আদর্শ ব্যক্তির নাম বল,আমি তোমার ভবিষ্যৎ বলে দেব”
“যদি কোনওকিছু ১০ বছর ধরে করার ইচ্ছে না থাকে,তবে সেটা ১০ মিনিট করাও বোকামী”
“মানুষ নিজের পেছনে যে বিনিয়োগ করে,সেটাই তার সবচেয়ে লাভজনক বিনিয়োগ”
“যদি এমন কোনও পথ বের করতে না পার,যা তোমার ঘুমের সময়েও তোমার জন্য উপার্জন করবে,তবে তুমি মরার আগ পর্যন্ত কাজ করে যাবে”
“আজ কেউ ছায়ায় বসে আছে,কারণ বহু আগে সেখানে কেউ একটা গাছ লাগিয়েছিল”
“সাফল্যের সূত্র ০১: ‘কখনও টাকা নষ্ট করো না’,সূত্র ০২: কখনওই সূত্র ০১ ভুলো না”
“আমি ১১ বছর বয়সে প্রথম বিনিয়োগ করি,তার আগ পর্যন্ত আমি শুধু সময় নষ্ট করেছি”
“যদি তুমি বিরামহীন ভাবে অপ্রয়োজনীয় জিনিস কিনতে থাকো,তবে শিঘ্রই তোমাকে প্রয়োজনীয় জিনিস বিক্রী করা শুরু করতে হবে”
“খরচের পরে যা বাকি থাকে- তা জমানোর বদলে,জমানোর পরে যা বাকি থাকে –তা খরচ কর”
“তোমার আগ্রহ না থাকলে শক্তি থাকবে না। শক্তি না থাকলে তোমার কিছুই থাকবে না”
“কর্মীদের এমন ভাবে চালিত কর,যেন তোমার সাফল্যের ওপরই তাদের ভালো থাকা-খারাপ থাকা নির্ভর করে”
“তোমার মাঝে যদি দক্ষতা আর চেষ্টা থাকে,তবে সাফল্য সময়ের ব্যাপার মাত্র”
“সবচেয়ে সুখী মানুষদের কাছে সবকিছু নেই,তারা তাদের যা আছে তার জন্য সন্তুষ্ট ও কৃতজ্ঞ”
“যদি মনে কর যে,উদ্যোক্তা হওয়া ঝুঁকিপূর্ণ,তাহলে ৪০ বছর অন্য কারও জন্য গাধার খাটুনি খেটে অবসর ভাতার ওপর নির্ভরশীল হওয়া পর্যন্ত অপেক্ষা কর”
“আমি যা বুঝি না,তাতে কখনওই বিনিয়োগ করি না”
“সুনাম গড়তে লাগে ২০ বছর,নষ্ট করতে লাগে মাত্র ৫ মিনিট। এটা মাথায় রাখলে,তোমার সব কাজ ‘অন্যরকম’ হবে”
“ধনীরা সময়ের পেছনে বিনিয়োগ করে,গরীবরা করে টাকার পেছনে”
“নিজের ভুল থেকে শেখা ভালো;অন্যের ভুল থেকে শিখতে পারলে আরও ভালো”
“আমার জীবনের সেরা কাজটি ছিলো,সঠিক লোকগুলোকে আদর্শ হিসেবে বেছে নিতে পারা”
“এমন বন্ধু নির্বাচন কর,যারা সবদিক দিয়ে তোমার চেয়ে ভালো। তাহলে তুমিও একদিন সেইদিকে ধাবিত হবে”
“যদি বৃষ্টির জন্য আশ্রয় বানাতে না পার,তবে বৃষ্টির পূর্বাভাস দিতে পারলেও কোনও লাভ নেই”
“যদি তুমি তোমার ব্যবসার দুর্বলতা জানো,তবে ভয় নেই। কিন্তু না জানলে ঘোর বিপদে আছ”
“কাউকে চাকরি দেওয়ার সময়ে,সততা,বুদ্ধি,আর কাজ করার ক্ষমতা–এই ৩টি গুণ আছে কিনা নিশ্চিত হও। যদি সততা বাদে বাকি দু’টো অনেক বেশিও থাকে–তাকে কাজে নিও না। এর বদলে,সততা পূর্ণ বোকা আর অলসদের কাজে নাও। অস‌ৎ বুদ্ধিমান আর কর্মক্ষমরা তোমার সর্বনাশ করবে”
“তোমাকে অন্যদের চেয়ে বুদ্ধিমান না হলেও চলবে। তোমাকে শুধু অন্যদের চেয়ে কাজে বেশি ধারাবাহিক হতে হবে”
“যদি নিজেকে গর্তের মাঝে আবিষ্কার কর,তবে প্রথমেই গর্ত খোঁড়া বন্ধ কর”
“তোমার চেষ্টা আর প্রতিভা যতই প্রবল হোক না কেন,কিছু ব্যাপারে সফল হতে সময় লাগে”
“যদি জীবনে খুব বেশি ভুল না কর,তবে অল্প কিছু সঠিক কাজ করাই যথেষ্ঠ”
“আমি মদ আর ঋণের কারণে সবচেয়ে বেশি মানুষকে ব্যর্থ হতে দেখেছি। তুমি যদি বুদ্ধি খাটাও,তবে ঋণ ছাড়াই তোমার হাতে অনেক টাকা আসবে”
“যদি তুমি আবেগ নিয়ন্ত্রণ করতে না পার,তবে আর্থিক অবস্থাও নিয়ন্ত্রণ করতে পারবে না”
“একবারে সাত ফুট লাফ দেয়ার চেষ্টা করার চেয়ে,সাতবার এক ফুট লাফ দেয়া ভালো”
“সফল বিনিয়োগের জন্য দরকার সময়,শৃঙ্খলা,আর ধৈর্য্য”