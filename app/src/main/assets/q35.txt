এ পৃথিবীর একটা কণাও তো নৈরাশ্য দিয়ে তৈরি নয়। তাহলে কেন নৈরাশ্য? কেন নয় আশা?
কে কতটা শিশু তাঁর উপর নির্ভর করে সে কতটা কালচার্ড, বার্ধক্য হলো আনকালচার্ড।
আসলে জীবন ছোট নয় আমাদের সুখের মুহূর্তগুলো ছোট। তাছাড়া জীবন ছোট মনে হওয়ার কারণ হচ্ছে স্মৃতির অভাব। আমরা কখনো বর্তমানে থাকিনা। হয় থাকি ভবিষ্যতে, না হয় অতীতে। আমরা পাওয়াকে ভুলে যাই বলেই মনে হয় কিছুই পাই নাই।   
অপ্রয়োজনের জিনিস সুন্দর হয়, প্রয়োজনের জিনিস গাড়লের মতো হয়।
মসজিদে যায় সবচেয়ে জ্ঞানী মানুষগুলো অথচ কথা বলে সবচেয়ে মূর্খটা!
আমাদের দেশে সবাই একটা “পা” চায়, পায়ের নীচে পড়ে থাকতে চায়। 
বুদ্ধিজীবীরা আবার আমাকে বুদ্ধিজীবী মনে করেনা, কারণ আমি হাঁসি। বিদ্যাবুদ্ধি তো আর কারো চেয়ে কম ছিল না, শুধু ঐ একটা জায়গাতে মার খেয়ে গেলাম, আমার হাঁসি। হাসলে পরে তুমি আর বুদ্ধিজীবী থাকতে পারবে না। আপনি হাসেন? তার মানে তো আপনি লাইট।
সেটুকুই আমরা, যেটুকু আমরা সংগ্রাম করি ।
যে কোনো জাতির প্রতিভাবানেরা সে জাতির গড়পড়তা মানুষের সম্পূর্ণ বিপরীত। তারা সবাই সে জাতির প্রিয় প্রতিপক্ষ। 
আমি যদি উন্নত জাতের হাঁস মুরগি পালন, গোখামার তৈরি, এ ধরণের কাজগুলো করতাম তাহলে এতদিনে কত টাকা যে কামিয়ে ফেলতাম। কিন্তু পড়লাম মানুষের উন্নতি নিয়ে-আলোকিত মানুষ। না বুঝি নিজে, না পারি অন্যকে বোঝাতে।
সুন্দর মুহূর্তগুলো আমরা মনে রাখিনা, ভুলে যাই। কে ১০০ দিন রসগোল্লা খাইয়েছিল সেটা আমরা মনে রাখিনা, কিন্তু কে একদিন কান মুচড়ে দিয়েছিল  তা মনে রেখে দিয়েছি।
প্রেম শব্দটির মানে হচ্ছে না পাওয়া।
প্রত্যেকটা বড় মানুষ তার যুগে নাস্তিক।
একটা বৃদ্ধের যৌবন হলো তার জীবনের অভিজ্ঞতা, শিক্ষা ও যৌবনের সমন্বয়। তার সাথে যুবকের যৌবন কী করে পারবে?
কেউ বলেনি তুমি পারবে না,তুমিই বলছ ।
আলোকিত মানুষ বলে কিছু নেই। ওটা একটা স্বপ্নের নাম। আমরা শুধু আলোকিত হবার চেষ্টা করতে পারি। আর চেষ্টা করাটাই হওয়া।
মানুষ তার স্বপ্নের সমান বড়।
শক্তিমান মানুষের পরিচয় হচ্ছে বাড়াবাড়িতে। এই যে তোমার আশেপাশে এত সমস্যা, এত কিছু হচ্ছে। কই তোমার তো কোনো বাড়াবাড়ি দেখিনা।
ঈশ্বর একটি সজীব সত্ত্বা। সে আছে কি নেই সে প্রশ্ন আলাদা। ......তুমি তাঁর পক্ষে যেতে পারো বা বিরুদ্ধে যেতে পার, কিন্তু তুমি যদি বল ঈশ্বর মৃত তার মানে তুমি মৃত।
বিশ্বসাহিত্য কেন্দ্রের একটা কাজে একবার ঘুষ দিতে হয়েছিল। কাজটি যে করেছিল সে একসময় কেন্দ্রের সদস্য ছিল, তাই সে অন্যদের কাছ থেকে যা নিত তা থেকে ৫০% ডিস্কাউন্ট দিল। সেটা স্মরণ করে তিনি (আবদুল্লাহ আবু সায়ীদ) হাঁসতে হাঁসতে বলছিলেন, “কে বলল আমরা আলোকিত করতে পারিনি, এই যে দেখ অন্তত ২৫% তো আলোকিত করতে পেরেছি”।
