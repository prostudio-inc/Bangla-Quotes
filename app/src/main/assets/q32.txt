“আজ কিছু কথা পরিষ্কার করে বলি। আমরা সবাইকে বিনোদন দেই। আমরা প্রকৃতঅর্থে বীর নই। আমাদের সত্যিকার বীর হচ্ছেন মুক্তিযোদ্ধারা। আমরা দেশের জন্য কোন কিছু বিসর্জন দিই নি,মুক্তিযোদ্ধারা দিয়েছেন। আমাকে ভূল বুঝবেননা—ক্রিকেট কিন্তু জীবনের সবকিছু নয়। আমরা শুধুমাত্র চেষ্টা করি আমাদের দেশের মানুষকে খুশী করতে ”
“আমি ক্রিকেটার,একটা জীবন কি বাঁচাতে পারি? একজন ডাক্তার পারেন। কই,দেশের সবচেয়ে ভালো ডাক্তারের নামে কেউ তো একটা হাততালি দেয় না! তাদের নিয়ে মিথ তৈরি করুন,তারা আরও পাঁচজনের জীবন বাঁচাবেন। তারাই তারকা। তারকা হলেন লেবাররা, দেশ গড়ে ফেলছেন। ক্রিকেট দিয়ে আমরা কি বানাতে পারছি? একটা ইটও কি ক্রিকেট দিয়ে বানানো যায়? একটা ধান জন্মায় ক্রিকেট মাঠে? যারা ইট দিয়ে দালান বানায়,কারখানায় ওটা-ওটা বানায় বা ক্ষেতে ধান জন্মায়,তারকা হলেন তারা”
“বীর হলেন মুক্তিযোদ্ধারা। আরে ভাই,তারা জীবন দিয়েছেন। জীবন যাবে জেনেই ফ্রন্টে গেছেন দেশের জন্য। আমরা কি করি? খুব বাজে ভাবে বলি--টাকা নেই,পারফর্ম করি। একটা অভিনেতা,গায়কের মতো পারফর্মিং আর্ট করি। এর চেয়ে এক ইঞ্চি বেশিও না। মুক্তিযোদ্ধারা গুলির সামনে এইজন্য দাঁড়ায় নাই যে জিতলে টাকা পাবে। কাদের সঙ্গে কাদের তুলনা রে! ক্রিকেটে বীর কেউ থেকে থাকলে রকিবুল হাসান,শহীদ জুয়েলরা”
“আমি বলি,এই যারা ক্রিকেটে দেশপ্রেম দেশপ্রেম বলে চিৎকার করে,এরা সবাই যদি একদিন রাস্তায় কলার খোসা ফেলা বন্ধ করত,একটা দিন রাস্তায় থুথু না ফেলত বা একটা দিন ট্রাফিক আইন মানত,দেশ বদলে যেত। এই প্রবল এনার্জি ক্রিকেটের পেছনে ব্যয না করে নিজের কাজটা যদি সততার সঙ্গে একটা দিনও সবাই মানে,সেটাই হয় দেশপ্রেম দেখানো। আমি তো এই মানুষদের দেশপ্রেমের সংজ্ঞাটাই বুঝি না”
“আমি কখনোই আমার জীবনে কোন কিছুর জন্য পরিকল্পনা করিনি—পরীক্ষার জন্যও না,অথবা কোন অনুষ্ঠানের কাপড় কেনার জন্যও না। আমি সবসময় শেষ মুহুর্তে যেটি সঠিক বলে মনে হয়েছে সেটি করেছি। তাই যখন আমি দলের অধিনায়কের দায়িত্ব পেলাম তখন আমি সবসময় যেটি করতাম সেটিই করেছি। আমি সাফল্য,ব্যার্থতা,ভবিষ্যৎ অথবা অতিতের জন্য কখনোই চিন্তা করিনি। এগুলো নিয়ে আমি কখনোই ভাবিনি”
“তামিম যখন ব্রোকেন ফিঙ্গার নিয়ে নেমেছিল তখনই আমি এশিয়া কাপ জিতে নিয়েছি”
“আমরা এই সংস্কৃতিটা গড়ে তুলতে চাই। কাউকে দলে নেওয়া হলে তাকে পর্যাপ্ত সুযোগ দেওয়া উচিত। আর আমরা তাকেই বেশি সুযোগ দেব,যে ভালো টিমম্যান”
“বাংলাদেশের হয়ে টানা ১০০ ম্যাচ জিতলেও,তার পরের ম্যাচের জন্য জেতার তাগিদ একই থাকবে. তৃতীয় ম্যাচে তাই ছাড় দেয়ার প্রশ্নই উঠে না”
“পা দুটো বেইমানি করলেও ঘাড়ের রগ বাঁকা করে চ্যালেঞ্জ করবো নিজেকেই। শুধু একটা বল করতে চাই বাংলাদেশের হয়ে”
“ক্রিকেটাররা নন,চিকিৎসক-শ্রমিক-কৃষকরাই হচ্ছেন প্রকৃত তারকা”
“দেশের তুলনায় ক্রিকেট অতি ক্ষুদ্র একটা ব্যাপার। একটা দেশের অনেক ছোট ছোট মাধ্যমের একটা হতে পারে খেলাধুলা; তার একটা অংশ ক্রিকেট। ক্রিকেট কখনও দেশপ্রেমের প্রতীক হতে পারে না। সোজা কথায়-খেলাধুলা হলো বিনোদন”
“আমি মাশরাফিও যদি পারফর্ম না করি,তাহলে সরে যেতে হবে। দেশের হয়ে খেলতে নামলে,দেশের পতাকাকে প্রতিনিধিত্ব করলে জবাবদিহিতা থাকতেই হবে। ১৬ কোটি মানুষ খেলা দেখছে,১৬ কোটি মানুষেরই জাজমেন্ট আছে। সেটাকে মূল্য দিতে হবেই”
“কেউ যদি সত্যিকার অর্থে খেলা বোঝে তাহলে অবশ্যই তারা স্বীকার করবে গত কয়েক মাসে আমরা অসাধারণ কিছু সময় পার করেছি। এবং আমার দৃষ্টিকোণ থেকে এটি বাংলাদেশ ক্রিকেটের জন্য অনেক বড় একটি অর্জন,বিশেষ করে ২০১৫ সালটি। আমাদের কাছে—একদিনের ক্রিকেট,গত আট মাস ছিলো একটি স্বপ্নের মত,আমরাই এই স্বপ্নকে বাস্তবে রূপ দিয়েছি”
“আমি কখনোই আমার জীবনে কোন কিছুর জন্য পরিকল্পনা করিনি—পরীক্ষার জন্যও না,অথবা কোন অনুষ্ঠানের কাপড় কেনার জন্যও না। আমি সবসময় শেষ মুহুর্তে যেটি সঠিক বলে মনে হয়েছে সেটি করেছি। তাই যখন আমি দলের অধিনায়কের দায়িত্ব পেলাম তখন আমি সবসময় যেটি করতাম সেটিই করেছি। আমি সাফল্য,ব্যার্থতা,ভবিষ্যৎ অথবা অতিতের জন্য কখনোই চিন্তা করিনি। এগুলো নিয়ে আমি কখনোই ভাবিনি”
“আমি সবাইকে অনুরোধ করবো খুব বেশী উত্তেজিত না হতে। আমাদের উচিৎ আমাদের প্রতিপক্ষকে সম্মান করা। একইসাথে আমাদের পরাজয়গুলোকে খুব রুঢ়ভাবে না নেওয়া। জীবনের প্রতিটি ক্ষেত্র ধৈর্য খুব গুরুত্বপূর্ণ। আমি মনে করি যে দলটি এখন উন্নতি করছে দুই বা তিন বছর পরে এই দলটি পেশাদারিত্বের পরিচয় দিবে”
“রকিবুল ভাই ব্যাটে জয় বাংলা লিখে খেলতে নেমেছিলেন,অনেক বড় কাজ। তার চেয়েও বড় কাজ,বাবার বন্দুক নিয়ে ফ্রন্টে চলে গিয়েছিলেন। শহীদ জুয়েল ক্রিকেট রেখে ক্র্যাক প্লাটুনে যোগ দিয়েছিলেন। এটাই হলো বীরত্ব। ফাস্ট বোলিং সামলানার মধ্যে রোমান্টিসিজম আছে,ডিউটি আছে। বীরত্ব নেই”
“শহীদদের প্রতি শ্রদ্ধাটা ফুল দিয়ে যেন শেষ না হয়ে যায়,শ্রদ্ধাটা মনের ভেতরে রাখা জরুরি। ইংরেজি যা বলতে হয় সেটা প্রয়োজনের খাতিরেই বলতে হয়। এরমানে এই না যে বেশি ইংরেজি বলাটা আমার জন্য ক্রেডিট।”
“মুস্তাফিজের সঙ্গে বিশ্বের কোনো বোলারের সঙ্গে তুলনা হয় না। কারণ আমি সব সময় বলেছি ও যেন অন্য গ্রহের কেউ। ওর সঙ্গে কারও তুলনা করার সুযোগ নেই”
“মুক্তিযোদ্ধারা যদি পায়ে গুলি নিয়ে যুদ্ধ করতে পারে আমি কেন সামান্য সার্জারি নিয়ে বোলিং করতে পারব না”
“ব্যাটসম্যানরা শট খেলবেই কিন্তু আপনি যদি তাদেরকে স্ট্রাইক রোটেট করতে না দেন তাহলে সেটি তাদের মধ্যে একটি চাপ তৈরী করবে। যখন তারা স্ট্রইক রোটেট করতে পারবে না তখন তারা বাধ্য হবে রিস্কি শট খেলতে। তাই আমি সবসময় চেষ্টা করি ব্যাটসম্যানদের একধাপ উপরে চিন্তা করতে”
“আমি জানি না আমি কতদিন এইদলের সাথে আমার খেলা চালিয়ে যেতে পারবো। তবে আমি আপনাকে নিশ্চয়তা দিতে পারি—যখন আমি বুঝতে পারবো আমার দক্ষতা এবং ইচ্ছাশক্তি কমে আসছে,তখন আমি নিজে থেকেই সরে যাবো”
“আমার ২০০ উইকেট নিয়ে আমি যদি আরো ১০০ টি ম্যাচ খেলতে পারতাম তাহলে আমি আরও গুরুত্বপূর্ণ বোলার হতে পারতাম। সম্ভবত আমাকে নিয়ে সবাই অনেক গর্বিত হত যদি আমি ৩০০ অথবা ৩৫০ উইকেট শিকারী কোন বোলার হতাম। আমি বিশ্বাস করি আমার দীর্ঘ সময় ধরে খেলার সামর্থ আছে,কিন্তু যদিও আমি বাংলাদেশের হয়ে ১৪ বছর ধরে খেলছি, তবুও আমি তিন থেকে চার বছর হারিয়েছি ইনজুরির কারণে”
“সবাই হয়তোবা নাসির কে অকেশনাল বোলার মনে করে। আমি সবসময়ই বলি আমার টিমে 'অন অব দ্যা বেস্ট অফ স্পিনার'হলো নাসির,বিশেষ করে ওয়ানডে ইন্টারন্যাশনাল এর জন্য। আমার হাতে একটাই অস্ত্র হলো নাসির। আমি সবসময়ই চেয়েছি নাসিরকে দিয়ে ১০ ওভার বোলিং করাতে”
“আমি আপনাকে এখন বলতে পারি তামিম একদিন ১০,০০০ রান করবে,সাকিব করবে ১০,০০০ রান,সাথে থাকবে ৪০০ উইকেট,মুস্তাফিজের থাকবে ৪০০ উইকেট এবং সৌম্যের ১০,০০০ রান। বাংলাদেশ সামনের দশ বছরে সবচেয়ে বেশী সংখ্যক আন্তর্জাতিক মানের প্লেয়ার বের করবে,যদি না টাকার মোহযুক্ত টি টুয়েন্টি লিগগুলো সবাইকে আচ্ছন্ন না করে”
“কিছু হলেই আমরা বলি,এই ১১ জন ১৬ কোটি মানুষের প্রতিনিধি। আন্দাজে! তিন কোটি লোকও হয়ত খেলা দেখেন না। দেখলেও তাদের জীবন-মরণ খেলায় না। মানুষের প্রতিনিধিত্ব করেন রাজনীতিবিদেরা, তাদের স্বপ্ন ভবিষ্যত অন্য জায়গায়। এই ১১ জন মানুষের ওপর দেশের মানুষের ক্ষুধা,বেঁচে থাকা নির্ভর করে না। দেশের মানুষকে তাকিয়ে থকতে হবে একজন বিজ্ঞানী,একজন শিক্ষাবিদের দিকে”
“আহ! একটা নাভিশ্বাস ওঠা জীবন। তৃতীয় ম্যাচ শেষে আমি হঠাৎ করে অনুভব করি ঈদ চলে এসেছে এবং আমি আমার চমৎকার নিজের শহরটিতে ঈদ করতে যাচ্ছি। আমাদের প্রত্যেকেরই নিজের একটি স্বস্তির জায়গা আছে। কিছুলোক হয়তো বিভিন্ন জায়গায় ঘুরে বেড়াতে পছন্দ করে,কিন্তু আমার ক্ষেত্রে জায়গাটি আমার নিজের বাড়ি। এটি আমাকে নতুন করে পুরোনো শক্তিতে উজ্জিবিত করে”
খেলা কখনও একটা দেশের প্রধান আলোচনায় পরিণত হতে পারে না। দেশের অনেক গুরুত্বপূর্ণ ব্যাপার আছে যা সমাধান বাকি। সেখানে ক্রিকেট নিয়ে পুরো জাতি,রাষ্ট্র এভাবে এনগেজ হতে পারে না। আজকে আমাদের সবচেয়ে বড় তারকা বানানো হচ্ছে,বীর বলা হচ্ছে,মিথ তৈরি হচ্ছে। এগুলো হলো বাস্তবতা থেকে পালানোর ব্যাপার
আমরা নয় থেকে আটে এসেছি এবং পরে আট থেকে সাতে উঠেছি এবং আমরা আরও উপরে উঠতে পারি। অন্ততপক্ষে আমাদের উচিৎ এই স্থানটি ঠিকভাবে ধরে রেখে সঠিক সময়ে আরও এগিয়ে যাওয়া। ক্রিকেট উত্থান পতনের খেলা, কিন্তু মূল জিনিষটি হচ্ছে ধৈর্যের সাথে আপনার নিজের জায়গাটি ধরে রাখা
আমাদের এখনো অনেক কিছু প্রমাণ করতে হবে। আমাদের সামনে ইংল্যান্ড,নিউজিল্যান্ড এবং অস্ট্রেলিয়ায় খেলা আছে। যদি আমরা সেখানে কিছু ম্যাচ জিততে পারি তখন আমরা বলতে পারবো আমরা যে কোন দলকে যে কোন জায়গায় হারানোর সামর্থ রাখি। তা স্বত্ত্বেও এই টিমের সবচেয়ে চমৎকার ব্যাপারটি হচ্ছে এরা কখনোই কোনকিছু নিয়ে পুরোপুরি সন্তুষ্ট হয় না আহ! একটা নাভিশ্বাস ওঠা জীবন। তৃতীয় ম্যাচ শেষে আমি হঠাৎ করে অনুভব করি ঈদ চলে এসেছে এবং আমি আমার চমৎকার নিজের শহরটিতে ঈদ করতে যাচ্ছি। আমাদের প্রত্যেকেরই নিজের একটি স্বস্তির জায়গা আছে। কিছুলোক হয়তো বিভিন্ন জায়গায় ঘুরে বেড়াতে পছন্দ করে, কিন্তু আমার ক্ষেত্রে জায়গাটি আমার নিজের বাড়ি। এটি আমাকে নতুন করে পুরোনো শক্তিতে উজ্জিবিত করে
আমি আগেই বলেছিলাম আমরা যদি বিশ্বকাপে ভালো করতে পারি তাহলে এটি আমাদের পরবর্তী সিরিজগুলো খেলতে সাহায্য করবে,কিন্তু আমি নিজেও ভাবিনি এটি আমাদের এতদূর এগিয়ে নিয়ে যাব